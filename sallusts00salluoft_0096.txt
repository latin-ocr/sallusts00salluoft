84 SALLUSTII CATILIN A.

XLVIII. Interea plebes, conjuratione patefacta, quae
primo cupida rerum novarum, nimis bello favebat, mu-
tata mente, Catilinae consilia exsecrari, Ciceronem ad
coelum tollere 3 veluti ex servitute erepta gaudium atque
laetitiam agitabant. Namque alia belli facinora praedae
magis, quam detrimento fore, incendium vero crudele,
immoderatum, ac sibi maxume calamitosum putabat;
quippe cui omnes copiae in usu quotidiano et cultu cor-
poris erant. Post eum diem, quidam L. Tarquinius ad
senatum adductus erat, quem ad Catilinam proficiscen-
tem ex itinere retractum aiebant. Is, cnm se diceret
indicaturum de conjuratione, si fides publica data esset3
jussus a Consule, quae sciret, edicere, eadem fere, quae
Volturcius, de paratis incendiis, de caede bonorum, de
itinere hostium, senatum docet ε praeterea, “ se missum
a M. Crasso, 'qui Catilinae nunciaret, ne Lentulus, Ce-
thegus, alii ex conjuratione deprehensi terrerent ; eoque
magis properaret ad urbem accedere, quo et caeterorum
animos reficeret, et illi facilins e periculo eriperentur.'’
Sed ubi Tarquinius Crassum nominavit, hominem no·
bilem, maxumis divitiis, summa potentia ; alii, rem in-
credibilem rati3 pars, tamen etsi verum existumabant,
tamen quia in tali tempore tanta vis hominis leniunda,
quam exagitanda videbatur ; plerique Crasso ex negotiis
privatis obnoxii conclamant, “indicem falsum‚'’ deque
ea re postulant uti referatur.l Itaque, consulente Ci-

XLVIII. ¹ Uti reseratum] Tirones norunt, Consulem dici referre
quando rem in senatu proponit sententiasque exquirit-M.

