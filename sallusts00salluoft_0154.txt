142 SALLUSTII J UGURTHINUM.

ubi satis confidunt, die constituto, senatus utrisque da-
tur. Tum Adherbalem hoc modo locutum accepimus.
XIV. “ Patres conscripti: Micipsa pater meus mo·
riens praecepit, uti regni Numidiae tantummodo procu-
rationem existumarem meam ; caeterum jus et imperium
penes vos esse: simu] eniterer, domi militiaeque, quam
maxumo usui esse populo Romano. vos mihi cognatorum,
vos adfinium loco ducerem: si ea fecissem, in vestra
amicitia exercitum, divitias, munimenta regni, habere.
Quae cum [praecepta parentis mei] agitarem ; Jugurtha,
homo omnium, quos terra sustinet, sceleratissumus, con-
tempto imperio vestr0, Masinissae me nepotem, et jam
ab stirpe socium et amicum populo Romano, regno for-
tunisque omnibus expulit. Atque ego, Patres conscripti,
quoniam eo miseriarum venturus eram, vellem, potius ob
mea, quam ob majorum beneficia posse auxilium pe-
tere3 ac maxume, deberi mihi a populo RomanO, qui-
bus non egerem3 secundum, ea si desideranda erant,
uti debitis uterer. Sed quoniam parum tuta per seipsa
probitas, neque mihi in manu fuit,l Jugurtha qualis
foret; ad vos confugi, Patres conscripti, quibuS, quod
mihi miserrumum est, cogor prius oneri, quam usui esse.
Caeteri reges, aut bello victi, in amicitiam a vobis re-
cepti, aut in suis dubiis rebus societatem vestram adpeti-
verunt: familia nostra cum populo Romano bello Car·

XIV. ¹ Neque mihi in manu fuit.] In potestate non fuit, Ιι. e. per

me non stetit, qualis Jugurtha esset ς non potui illum ad observationem
justi et aequi vi adigere—M.

